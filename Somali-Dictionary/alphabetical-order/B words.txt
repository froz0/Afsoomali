b (ba') m.dh Xarafka labaad ee alifka soomaaliga, waana shibbane. 

ba (-ba) qr. 1. (nax.) Qurub lagu adkeeyo diidmada. Tus. “Waxba ma aha”. 2. (nax.)Mid kasta; wax kasta. Tus. “Nimba si ayuu u qaatay”. 
             3. (nax.) In badan. Tus. “Wuxuu doonaba wuu ka helayaa”. 4. Xataa. Tus. “Aniguba (ama amba) waan arkay”. 
             5. (nax.)Eray ulajeeddooyinka tixaha midabyo badan oo kala gaar ah u yeela: “Aniguba waa aqaan”, “Markiiba wuu tegay”, 
                “Kaasba qaad”, “Maba dhiibayo”, “Wuxuu sugaba galabtii buuiska tegay”. 

ba'¹ m.l 1. Hoog iyo dhibaato aad u badan. 2. (e.d) Dhibaato iyo waxyeello xun cid gaarsiiya; baabba'. 

ba'² f.mg1 (-'ay, -'day; -bi'i) 1. Hoog iyo dhibaato aad u weyn la kulmid. 2. Ka b.: xaalad leh gaajo, harraad, ciil iwm ka bixid. 
                                3. Ka b.: midab, wasakh iwm meel ay yaalleen ka tirtirmid. 

baa qr.dd (nax.) Qurub tilmaama halka weerta ka saaran diiradda, wuxuuna si gaar ah u diiradaynayaa qaybta magacyada. 
                 Tus. “Ma Cali baa yimid?” “Haa, Cali baa yimid”. ld aa¹, ayaa, yaa³.

baab m.l (-bab, m.l) 1. Qayb ka mid ah qaybo buug. 2. Mowduuc ku saabsan arrin gaar ah. 
                     3. Isku b.: wax isku nooc ah. Tus. “Dad aan isku baab ahayn ayaad casuntay”. 

baabaha masiixiga m.l (dii.) Waa ninka ugu sarreeya baaderiyaasha diinta masiixiga; boobka. 

baabasiir m.l (daaw.) Jirro ku dhacda malawadka qeybtiisa danbe oo leh finan dhaliya cuncun badan. ld bawaasiir.

baabba'¹ m.l 1. Dhibaato weyn oo wax ciribtirta. 2. B. ah: wax aan waxtar lahayn oo karti yar. 3. ld baabbi'id.

baabba'² f.mg1 (-'ay, -'day; -bbi'i) 1. Wax ciribtiran ahaansho. 2. Raad, calaamad iwm. oo meel ku yaal tirmid. 
                                     3. Wax xaalad dhibaato leh ku sugnaan. 

baabbaca-caleen m.dh (-eemo, m.l) (baay.) Qaybta ballaaran ee caleenta. Waxay yeelan kartaa qaabab kala duwan. Dhirta qaar ka mid ah 
                                          ayaa in ka badan hal nooc oo b. c. yeesha, kuwaas oo ay ka dhacaan footoosintasiska iyo biyo saariddu. 

baabbacayn m.f.dh eeg baabbacee. ld baabbacays, baabbaco (2).

baabbacays m.l ld baabbacayn.

baabbacee f.mg2 (-ceeyay, -caysay) Orod gaaban oo laba addin ee hore iyo kuwa dambe midba mar la qaadayo sameyn (neef geel). 

baabbaco m.dh 1. (-ooyin, m.l) Calaacal, sacab. 2. ld baabbacayn. Orod gaaban oo geelu labada addin ee hore iyo kuwa dambe midba mar qaado. 

baabbah m.dh 1. Noqoshada wax uu eber noqdo. 2. B. ah: weel aan waxba ku jirin. 3. B. ah: meel aan waxba oollin. 

baabba'san f.mg4 (-naa, -nayd) Baabba' ku dhacay ahaansho. 

baabba'sanaan m.f.dh eeg baabba'san. ld baabba'sanaansho.

baabba'sanaansho m.l/dh ld baabba'sanaan.

baabbe m.l (-ayaal, m.l/dh) Aabbe. 

baabbi'i f.g2 (-iyay, -isay) 1. Wax ciribtirid. 2. Raad, calaamad iwm oo meel ku yaal tirtirid. Tus. “Rooble ayaa wixii sabuuradda ku qornaa baabbi'iyay”. 
                             3. Sharci burin. 4. Sharaf awood iwm ee qof leeyahay waxyeeleyn. 

baabbi'id m.f.dh eeg baabba'². ld baabba'¹ (3).

baabbi'in m.f.dh eeg baabbi'i. ld baabbi'is.

baabbi'is m.l ld baabbi'in.

baabbul m.dh (-lo, m.l) 1. Dhogor cufan, dheer oo ka baxda qaarka hore ee libaaxa; shaash. 2. Timo jilicsan, dheer oo uu raggu la haro. 

baabee f.g2 (-beeyay, -beysay) Weel caanood deebin. 

baabeyn m.f.dh eeg baabee. 








